# Communicatie  {#3B609691}
Publicatie, promotie en escalatie- en klachtenafhandeling zijn de communicatie activiteiten voor het beheer van de geo-standaarden.
<br/>
<br/>
Geonovum is in brede zin zichtbaar en bereikbaar voor <i>alle</i> gebruikers van de standaarden en dat doen wij door middel van:
<ul><li><a href='https://www.geonovum.nl/' target='_blank'>Geonovum website</a>;</li>
<li><a href='https://www.geonovum.nl/over-geonovum/actueel' target='_blank'>Nieuwsbrieven</a>;</li>
<li><a href='https://www.geonovum.nl/over-geonovum/agenda' target='_blank'>Activiteiten zoals (online) bijeenkomsten</a>;</li>
<li><a href='https://www.geonovum.nl/over-geonovum/contact' target='_blank'>Helpdesk</a>;</li>
<li><a href='https://github.com/Geonovum' target='_blank'>GitHub</a>.</li>
</ul>
## Publicatie {#36902865}
Onder publicatie verstaan we het vrij toegankelijk op internet publiceren van de relevante documentatie van en over de geo-standaarden. De documentatie kan voorkomen in presentatieformaten (zoals HTML) en als in technische formaten (zoals XML en JSON) ten behoeve van implementatie van de standaard. Het standaardenteam van Geonovum draagt zorg voor de ontsluiting van deze documentatie via de verschillende kanalen voor de gebruikers van de geo-standaarden. 
De <a href='https://www.geonovum.nl/' target='_blank'>Geonovum website</a> is de centrale toegang om in contact te komen met Geonovum en informatie in te winnen over de geo-standaarden. De publieke ontwikkelomgeving van de standaarden en de producten van de standaarden is de <a href='https://github.com/Geonovum' target='_blank'>Geonovum GitHub</a>. Geonovum gebruikt voor de standaarden en de producten van de standaarden die wij ontwikkelen en beheren zogenoemde publicatieservers. Deze publicatieservers gelden als bronlocatie voor de producten van onze standaarden en zijn vindbaar. De publicatieservers zijn: 
<br/>
<br/>
<ul><li><a href='http://register.geostandaarden.nl/' target='_blank'>Technisch register</a>: Publiceren van technische bestanden, behorend bij standaarden ten behoeve van implementatieondersteuning. Het technisch register is de centrale vindplaats voor de informatiemodellen uit het NEN3610 stelsel, plus de technische standaarden die bij die informatiemodellen horen.</li>
<li><a href='https://definities.geostandaarden.nl/' target='_blank'>Conceptenbibliotheek</a>: Publiceren van semantische begrippen uit informatiemodellen. In de conceptenbibliotheek zijn de definities van concepten die gebruikt worden in NEN3610 informatiemodellen opgenomen, waarmee wij harmonisatie en integratie bevorderen.</li>
</ul>
Ten behoeve van de conceptenbibliotheek hebben we een <a href='https://staging-definities.geostandaarden.nl' target='_blank'>testomgeving van de conceptenbibliotheek</a>. 
<ul><li><a href='https://docs.geostandaarden.nl/' target='_blank'>Documenten register</a>: Publiceren van formele versies (consultatieversie, versie ter vaststelling, vastgestelde versie) van standaarden en eindversies van bijv. documentatie (type: document ‘GN-BASIS’). Door eenduidige, eenmalige bronlocatie van de (technische) documentatie van de standaarden die wij ontwikkelen en beheren in ReSpec (HTML) formaat, zijn de standaarden goed vindbaar op een persistente URI, voor zowel actieve als archiefversies. Met deze werkwijze voorkomen we het werken met oude kopieën (gebruik “standaarden bij de bron”). Daarnaast is de levensloop van standaarden volledig transparant. </li>
</ul>
## Promotie {#5E6289AD}
Is een (nieuwe versie van de) geo-standaard eenmaal vastgesteld, dan kan hij in gebruik worden genomen. De belangrijkste communicatiefunctie in deze fase is promotie van de standaard. Ter promotie van de standaarden zetten wij verschillende middelen in. De belangrijkste zijn (online) werksessies, presentatie en publicaties. Rond nieuwe standaarden en rond grote wijzigingen brengen wij persberichten uit en schrijven wij artikelen voor de vakbladen. Andere publicatiemiddelen die we inzetten zijn: factsheets (wat is de standaard, wat kan je ermee, hoe voer ik hem in), interviews met gebruikers in bijvoorbeeld het jaarverslag van Geonovum, externe publicaties, etc.
## Escalatie- en klachtenafhandeling {#7B616D3A}
Escalatie- en klachtenafhandeling betreft het garanderen van het serieus nemen van klachten en deze volgens een zorgvuldige procedure te behandelen. Klachten kunnen ook beschouwd worden als verbetersuggesties.
We doorlopen een escalatieprocedure als er een wijziging van de standaard noodzakelijk is die niet in het reguliere wijzigingsproces op basis van het geo-standaarden wijzigingsprotocol (link) doorgevoerd <i>kan</i> worden, omdat dit te lang duurt. Een uitputtende lijst met situaties en criteria wanneer dit van toepassing is, valt op voorhand niet te geven. Maar voor de beeldvorming: het gaat om situaties waarbij het niet doorvoeren van een bepaalde noodzakelijke wijziging leidt tot onaanvaardbare risico's voor de uitvoeringspraktijk of het onmogelijk uitvoeren (vanwege bijvoorbeeld tegenstrijdige wetten) van werkzaamheden.
De escalatieprocedure wordt niet gebruikt om reguliere wijzigingen sneller door te kunnen voeren.
### Sturende principes bij escalatie {#22EFA0EF}
Er wordt geen vast proces gegeven om de escalatieprocedure te doorlopen, omdat verschillende situaties wellicht tot een verschillende wijze van handelen moeten leiden. In plaats daarvan zijn onderstaande sturende principes leidend om verantwoordelijkheden te duiden.
<br/>
<br/>
<ul><li><b>Signalering</b></li>
</ul>
Uit het werkveld kunnen signalen ontstaan dat er met spoed iets gewijzigd zou moeten worden. Het is vooraf niet aan te geven uit welke kanalen deze geluiden zullen ontstaan. Het is wel van belang om de rol van Geonovum te onderkennen als antennefunctie voor het werkveld. In ieder geval zullen deze signalen op enig moment de opdrachtgever of Geonovum bereiken, en op dat moment zal er overleg gevoerd worden over deze signalen. 
<ul><li><b>Overleg</b></li>
</ul>
Bij de besluitvorming binnen de escalatieprocedure wordt er in principe overleg gevoerd tussen de programmaraad (opdrachtgever voor het beheer van de geo-standaarden) en Geonovum. Beide partijen raadplegen de betrokkenen daar waar nodig.
<ul><li><b>Besluitvorming</b></li>
</ul>
De beoordeling of de escalatieprocedure van toepassing is, wordt genomen door de voorzitter van de programmaraad dan wel de contactpersoon bij de programmaraad die beheeropdracht monitort. Ook het besluit <i>welke</i> wijzigingen er precies doorgevoerd moeten worden en op welke manier, wordt genomen door dezelfde persoon.
<ul><li><b>Coördinatie</b></li>
</ul>
De coördinatie tijdens de escalatieprocedure wordt uitgevoerd door de voorzitter de programmaraad dan wel de contactpersoon bij de programmaraad. 
<ul><li><b>Communicatie met het werkveld</b></li>
</ul>
De communicatie met het werkveld wordt uitgevoerd door Geonovum. Als beheerder van de geo-standaarden wordt verwacht dat Geonovum het meest directe contacten heeft met het werkveld.
### Klachtenafhandeling {#468AE07F}
Het garanderen van het serieus nemen van klachten kan alleen, door deze volgens een zorgvuldige procedure te behandelen. Klachten kunnen ook beschouwd worden als verbetersuggestie. We onderscheiden daarom twee verschillende type klachten met betrekking tot de standaarden:
<ul><li>Klachten over de toepassingsmogelijkheid van de standaard;</li>
<li>Klachten over het beheer van de standaard.</li>
</ul>
<br/>
<br/>
In het eerste geval is het feitelijk geen klacht maar een wens of eis tot het aanpassen van de betreffende geo-standaard. De verantwoordelijke bij Geonovum voor het basisprogramma neemt de klacht in behandeling en de klacht wordt vastgelegd als wijzigingsverzoek en niet als klacht. In dit geval doet Geonovum haar werk goed. 
In het tweede geval is er sprake van ontevredenheid over de uitvoering van het beheerproces van de geo-standaard en betreft het niet de inhoud, de standaard zelf. De indiener is van mening dat Geonovum, het standaardenteam, dan wel een medewerker van Geonovum het werk niet naar behoren uitvoert. In dat geval wordt de klacht doorgezet naar de programmaraad. 
<br/>
<br/>
De route van indienen van klachten is bij Geonovum in principe via de helpdesk van de betreffende standaard. Dit is de manier om met Geonovum in contact te komen, vragen te stellen en wensen en eisen met betrekking tot de standaard kenbaar te maken. Door het via een helpdesk te laten verlopen registreren de type issues. De helpdesk route voor zowel vragen, wijzigingsverzoeken, klachten en incidenten geeft een zo compleet mogelijk overzicht in het contact met de gebruikers van de standaarden, over de standaarden. 
