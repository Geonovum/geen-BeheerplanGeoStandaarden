# Inleiding {#72F87D34}
## Samenvatting  {#41E82EB3}
Open geo-standaarden zorgen ervoor dat geo-informatie betekenisvol voor diverse taken en in verschillende softwarepakketten te gebruiken is. Geonovum ontwikkelt en beheert de Nederlandse basisset van geo-standaarden voor het vindbaar, toegankelijk, uitwisselbaar en herbruikbaar maken van geo-informatie. Mensen die in de praktijk gebruik maken van deze standaarden hebben vragen over de toepassing ervan, willen weten welke ontwikkelingen er spelen en hebben mogelijk suggesties voor aanpassingen van deze standaarden. In dit document worden de verschillende beheeraspecten beschreven zoals implementatieondersteuning, wijzigingsproces, governance, etc. zodat iedere organisatie die de basisset geo-standaarden gebruikt hun weg weten te vinden in de geo-standaarden..
<br/>
<br/>
De basisset geo-standaarden kan worden onderverdeeld in:
<ul><li>standaarden voor het <i>beschrijven van geo-informatie</i>, waaronder informatiemodellen en standaarden voor metadata, uitwisseling en coördinaatreferentiesystemen. Met deze standaarden wordt de geo-informatie (data) zelf beschreven;</li>
<li>standaarden voor <i>services</i>, waaronder die voor het serveren van vector-, raster- en sensordata. Met deze standaarden wordt beschreven hoe de data geserveerd wordt. </li>
</ul>
<br/>
<br/>
Concreet bestaat de basisset geo-standaarden uit:
<ul><li>het basismodel geo-informatie <a href='http://www.geonovum.nl/onderwerpen/basismodel-geo-informatie-nen3610' target='_blank'>NEN3610</a>;</li>
<li>Geography Markup Language <a href='http://www.geonovum.nl/onderwerpen/geography-markup-language-gml' target='_blank'>GML</a>;</li>
<li><a href='http://www.geopackage.org/spec/' target='_blank'>GeoPackage</a>;</li>
<li><a href='https://www.geonovum.nl/geo-standaarden/metadata' target='_blank'>metadata-profielen voor geografie en webservices</a> ;</li>
<li>Webservice-profielen voor <a href='https://www.geonovum.nl/geo-standaarden/services' target='_blank'>Web Feature Service en Web Map Service</a></li>
</ul>
De basisset geo-standaarden staat op de <a href='https://www.forumstandaardisatie.nl/open-standaarden' target='_blank'>Pas-toe-of-leg-uit-lijst van het Forum Standaardisatie</a>.
<br/>
<br/>
Onder standaarden worden hier niet verstaan praktijkrichtlijnen, werkafspraken, handreikingen of 
andersoortige publicaties over de geo-standaarden. Deze type publicaties gaan in op de toepassing van de standaarden in de praktijk, de standaarden zelf beschrijven de vereisten.
## Beheer en doorontwikkeling van de geo-standaarden  {#5D15D280}
De maatschappij beter laten presteren met geo-informatie. Dat is waar wij bij Geonovum sinds 2007 dagelijks aan werken. Onze ambitie is een geodata infrastructuur waarop je letterlijk en figuurlijk kunt bouwen. Of je nu geo-specialist bent, beleidsregels maakt, een vergunning aanvraagt of apps bouwt. Wij doen dit door ontwikkelingen rond geo-informatie te verkennen, door partijen te verbinden en door gemaakte afspraken in standaarden te verankeren. Dit doen wij in opdracht van en voor de overheid.
Bij de ontwikkeling van standaarden volgen wij de FAIR principes: geodata moeten Findable (vindbaar) zijn, Accessible (toegankelijk), Interoperable (interoperabel) en Reusable (herbruikbaar).
<br/>
<br/>
Het beheer van onze standaarden geven wij gestalte en voeren wij uit in de context van de standaarden, architectuur en voorzieningen en de gebruikers in de keten. Leidraad in bij het (door)ontwikkelen en beheren van standaarden is het Beheer en Ontwikkel Model Open Standaarden: <a href='https://www.logius.nl/domeinen/infrastructuur/bomos' target='_blank'>BOMOS</a>. Geonovum gebruikt BOMOS voor alle standaarden die het in beheer heeft, om te garanderen dat deze open zijn volgens de definitie die BOMOS hieraan geeft. De toepassing van BOMOS zorgt er bovendien voor dat standaarden die Geonovum beheert en ontwikkelt in aanmerking komen voor plaatsing op de lijst verplichte standaarden en op de lijst met aanbevolen standaarden van het Forum Standaardisatie. Geonovum heeft voor het beheer van de geo-standaarden in 2014 van het Forum Standaardisatie en Nationaal Beraad Digitale Overheid het predicaat ‘uitstekend beheerproces’ ontvangen. 
Dit beheerplan is ingericht op basis van de BOMOS activiteiten zoals in <a href='#d3e306'>Figuur 1</a> weergegeven. 
<figure><img src='media/image1.png' alt='In de figuur is het Beheer- en Ontwikkelmodel weergegeven: een gelaagde structuur van onderwerpen die nodig zijn voor het ontwikkelen en beheren van een open standaard.' style='width: 89.67322060092565%;'></img>
<figcaption>Figuur 1 - De structuur van het Beheer- en Ontwikkelmodel voor Open Standaarden</figcaption></figure>

## Leeswijzer {#28CE94DD}
In dit beheerplan geven wij per BOMOS hoofdactiviteit aangeven welke activiteiten we uitvoeren voor het beheer en de doorontwikkeling van de geo-standaarden. Achtereenvolgens komen in dit beheerplan aan de orde: 
<ul><li>Hoofdstuk 2 - strategie, </li>
<li>Hoofdstuk 3 - tactiek, </li>
<li>Hoofdstuk 4 - operationeel, </li>
<li>Hoofdstuk 5 - implementatieondersteuning, </li>
<li>Hoofdstuk 6 – communicatie. </li>
</ul>
