# Implementatieondersteuning {#241E4B3D}
Helpdesk, opleiding van gebruikers, module ontwikkeling, pilots, validatie en certificatie zijn de implementatieondersteuning activiteiten voor het beheer van de geo-standaarden.
## Helpdesk  {#616217A4}
Voor Geonovum als beheerder van standaarden heeft de helpdesk een belangrijke signaal functie. Doordat de mensen werken met de standaard via software waar de standaard in is geïmplementeerd, heeft men vragen. Voor antwoord op deze vragen is er documentatie maar kan ook gebruik worden gemaakt van de helpdesk. 
Voor vragen, wensen en eisen, klachten en incidenten over een standaard in beheer bij Geonovum kunnen alle gebruikers en belanghebbende per mail bij Geonovum terecht. Wij hebben geen klant contact centrum (KCC) voor het ontvangen en beantwoorden van vragen. De Geonovum website is voor ons de centrale ingang om informatie te delen over de standaarden. Hier vind je  hoe je met ons contact kan opnemen. Een overzicht van de Geonovum helpdesks is hier ook te vinden. Voor de basis geo-standaarden kunnen vragen altijd per e-mail aan Geonovum worden gesteld via <a href='mailto:geostandaarden@geonovum.nl' target='_blank'>geostandaarden@geonovum.nl</a>. Via het <a href='https://geoforum.nl/' target='_blank'>Geoforum</a> kunnen vragen aan het netwerk worden gesteld. OOK Geonovum beantwoord vragen op het Geoforum. 
<br/>
<br/>
Geonovum heeft voor de verschillende standaarden in ontwikkeling en standaarden in beheer een aantal helpdesks. Hoewel geldt dat er voor iedere standaard een eigen helpdesk is, zijn er generieke afspraken over de helpdesk procedure.
Ons beleid: no wrong door, wat betekent dat wij de vraagsteller altijd van antwoord voorzien en verder helpen. Onze helpdesk is 24 uur per dag bereikbaar via mail. Het beheerteam reageert binnen 2 werkdagen op de melding. Binnen 5 werkdagen na de eerste reactie ontvangt de vraagsteller antwoord. Tijdens officiële feestdagen is de helpdesk gesloten, tijdens de kerstvakantie kan de bezetting per helpdesk verschillen. Wensen en eisen via de helpdesk binnengekomen worden door het beheerteam op de wensen en eisen lijst in Jira geplaatst, die inzichtelijk is via de Geonovum website. Veel gestelde vragen delen we via nieuwsbrieven en de Geonovum website.
## Opleiding (van gebruikers) {#3D618FDE}
Geonovum heeft geen generiek advies- en opleidingstraject omdat dit maatwerk is per standaard. In het algemeen richten we ons op het trainen van de trainers en het verzorgen van informatie bijeenkomsten en workshops om kennis te delen met het werkveld waarbij het gebruik van de standaarden een centrale rol speelt. Tijdens de Open Geodag nemen we ons netwerk mee in de ontwikkelingen op het gebied van geo-informatie. 
## Module ontwikkeling {#4581E192}
Module ontwikkeling wordt ingezet voor het stimuleren van de ontwikkeling van breed te verspreiden softwaremodules die de standaard implementeren. Dit kan door het stimuleren van de markt om software te ontwikkelen, of, als de markt niet beweegt, zelf software te ontwikkelen en te verspreiden om de markt in beweging te krijgen. 
Voor nieuwe ontwikkelingen op gebied van de geo-standaarden stimuleren wij soms softwareontwikkeling door een open testbed uit te zetten waar verschillende partijen op basis van open source softwaremodules ontwikkelen om gebruik en bruikbaarheid van de nieuwe ontwikkeling te onderzoeken. In OGC verband onderzoeken maken wij ook soms ook gericht kleine softwaremodules. 
## Pilots en testbeds {#758CCCBE}
Proeven met de implementatie van de specificaties van nieuwe standaarden of de doorontwikkeling van de standaard. We zetten de pilots en testbeds met name om ervaring op te doen en het gebruik van de te stimuleren. We doen dit in samenwerking met het netwerk en de gebruiker van de standaarden.  
## Validatie en certificatie {#6AE07534}
Na het opleveren van de nieuwe standaard inclusief de verschillende producten, richten wij ons op de implementatie ondersteuning van de standaard door softwareleveranciers, beheerders van voorzieningen/ registers: dit is implementatieondersteuning vanuit optiek van het gebruik van de standaard in de praktijk. Bij deze groep gebruikers is de ondersteuning vooral technisch van aard. De validator is het hulpmiddel bij uitstek hierbij. De validatieregels zijn een van de producten van de standaard. De validator is een tooling die doorgaans bij een voorziening / register van dezelfde keten wordt beheerd. 
Geonovum beheert ten behoeve van de Nederlandse profielen voor datasets (ISO-19115) en services (ISO-19119) deze twee <a href='https://www.geonovum.nl/over-geonovum/actueel/update-validator-nederlandse-metadataprofielen' target='_blank'>validators</a>:
<ul><li><a href='http://validatie.geostandaarden.nl/metadata/dataset' target='_blank'>Validator geodatasets</a> (Nederlandse medataprofiel op ISO-19115);</li>
<li><a href='http://validatie.geostandaarden.nl/metadata/service' target='_blank'>Valdator geodataservices</a> (Nederlandse medataprofiel op ISO-19119).</li>
</ul>
<br/>
<br/>
Certificatie van een organisatie of product is door Geonovum zelden uitgevoerd. Voor NEN3610 hebben we een conformiteitstoets om onderliggende domeinmodellen te toetsen op NEN3610. Bij een nieuwe versie van NEN3610 ontwikkelen we ook de conformiteitstoets door. Er is dan een testprotocol voor een conformiteitstoets beschikbaar gesteld, waarmee (handmatig) kan worden gecontroleerd of een implementatie aan de norm voldoet. In hoofdstuk 6 van <a href='https://www.geonovum.nl/geo-standaarden/nen-3610-basismodel-voor-informatiemodellen' target='_blank'>NEN3610:2022</a> is informatie rondom conformiteit opgenomen. 
